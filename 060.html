<!DOCTYPE html>
<html lang="zh-cn">
<head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1">
  <title>夜航船</title>
  <link href="//cdn.bootcss.com/bootstrap/3.3.0/css/bootstrap.min.css" rel="stylesheet">
</head>
<body>
<div class="container">
  <h3 class="text-center">姓氏</h3>

  <div class="row">
    <div class="col-lg-12 col-md-12 col-sm-12 col-xs-12">

      　　仓颉，姓侯刚氏。见《古篆文》注<br>
      <br>
      　　许由，字武仲。见《庄子》释文<br>
      <br>
      　　尧，姓伊祁。少昊，名挚，字青阳。帝喾，名夋。成汤，字高密。见《帝王世纪》<br>
      <br>
      　　皋陶，字庭坚。孤竹君，姓墨，名台。见《孔丛子》注<br>
      <br>
      　　伯夷，名允，一名元，字公信。叔齐，名智，字公达。见《论语》疏<br>
      <br>
      　　中子，名仲达。见周昙咏史诗<br>
      <br>
      　　彭祖，姓籛音戋，名铿。见《论语》疏其子胥余。见《庄子》司马彪注<br>
      <br>
      　　老子父，名干，字符果。见《前凉录》老子初生时，名玄禄。见《玄妙内品》<br>
      <br>
      　　管叔，名度。见《史记》注<br>
      <br>
      　　易牙，名亚。见孔颖达疏<br>
      <br>
      　　逢蒙之弟，名鸿超。杨朱之弟，名布。见《列子》<br>
      <br>
      　　伯乐，姓孙，名阳。师旷，字子野。见《庄子》疏<br>
      <br>
      　　君陈，为周公之子、伯禽之弟。《周书》有《君陈篇》。见《坊记》注<br>
      <br>
      　　鬼谷子，姓王，名诩，河南府人。见《姓氏考》<br>
      <br>
      　　公孙弘，字次卿。见邹长蒨书<br>
      <br>
      　　杜康，字仲宁。见魏武《短歌行》注<br>
      <br>
      　　孟轲，字子舆 见《汉书》并《孔丛子》，又字子居。见《圣证论》<br>
      <br>
      　　庄周字休。见《列子》注<br>
      <br>
      　　孙叔敖，名饶。见《孙叔敖碑》<br>
      <br>
      　　计然，一名研，一名倪；又姓辛，字子文。见《史记》索隐<br>
      <br>
      　　文种，字子禽。见《吴越春秋》<br>
      <br>
      　　陈仲子，字子终。见甫皇谧《高士传》<br>
      <br>
      　　汉高祖父太公，名端 见《后汉书》注，又名煜，字执嘉。见《帝王世纪》<br>
      <br>
      　　昭灵后，名含。高祖兄仲，名喜。曾参，字敬伯。申公，名培。见《史记》注<br>
      <br>
      　　项伯名缠，字伯。见《汉书》注<br>
      <br>
      　　叔孙通，名何。见《楚汉春秋》<br>
      <br>
      　　壶关三老，姓令胡，名茂。见荀悦《汉纪》<br>
      <br>
      　　杨王孙，名贵。见《西京杂记》<br>
      <br>
      　　佽非，亦名荆轲。见《续博物志》<br>
      <br>
      　　伏生，名胜，字子贱。见西汉碑<br>
      <br>
      　　文翁，名党，字仲翁。见张崇文《历代小说》<br>
      <br>
      　　张宗，字诸君。杜茂，字诸公。见《陈忠传志》<br>
      <br>
      　　杨子云所称李士元者，名弘。见《蜀秦宓传》<br>
      <br>
      　　郑子真，名朴。严君平，名遵。见王贡《两龚传》注<br>
      <br>
      　　施延，字君子。见《后汉书》注<br>
      <br>
      　　田生，字子春。见《楚汉春秋》<br>
      <br>
      　　侯苞，字辅子。见《论衡》<br>
      <br>
      　　丁公，名固。见《楚汉春秋》卫夫人，名鑅，字茂漪。见《翰墨志》<br>
      <br>
      　　绿珠，姓梁，白州人。见《绿珠小传》<br>
      <br>
      　　吕安，字仲悌。居苗，姓应，玚从弟。俱见《文选》注<br>
      <br>
      　　花卿，名惊定。见《旧唐书》<br>
      <br>
      　　僧一行，姓张，名璲。见《续博物志》窦滔，字连波。见《武后纪》<br>
      <br>
      　　神和子，姓屈突，名无为，字无不为，张咏布衣时遇之。见《张咏传》<br>
      <br>
      　　失马塞翁，姓李 见《高谷诗序》。<br>
      <br>

    </div>
  </div>
  <div class="row" style="padding:5px 0 20px 0">
    <div class="col-lg-12 col-md-12 col-sm-12 col-xs-12 text-center">
      <div class="btn-group">
        <a href="059.html" class="btn btn-default btn-sm">上一章</a>
        <a href="index.html" class="btn btn-default btn-sm">目录</a>
        <a href="061.html" class="btn btn-default btn-sm">下一章</a>
      </div>
    </div>
  </div>

</div>
</body>
</html>