<!DOCTYPE html>
<html lang="zh-cn">
<head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1">
  <title>夜航船</title>
  <link href="//cdn.bootcss.com/bootstrap/3.3.0/css/bootstrap.min.css" rel="stylesheet">
</head>
<body>
<div class="container">
  <h3 class="text-center">夷语</h3>

  <div class="row">
    <div class="col-lg-12 col-md-12 col-sm-12 col-xs-12">

      　　撑梨孤涂，匈奴称天为“撑梨”，称子为“孤涂”。戎索，夷法也。鞮鞻，夷乐官名。倓，夷赎罪货也。喽丽，南方夷语也。象胥，译语人也。款塞，款，叩也。驰义，慕义而来也。<br>
      <br>
      　　区脱，胡人所作以备汉者也。<br>
      <br>
      　　阏氏（音胭脂），单于之后也。<br>
      <br>
      　　裨王，匈奴小王也。<br>
      <br>
      　　藁街，蛮席之馆，汉时所立。氀毼（音兜达），夷服。<br>
      <br>
      　　谷蠡（音鹿厘），匈奴名。<br>
      <br>
      　　雁臣，北方酋长秋朝洛阳，冬还部落，谓之雁臣。天兄日弟，倭国王以天为兄，以日为弟。未明时出听政，日出便停理务，曰“以委吾弟。”賨幪，蛮夷布也。（革卬）角，朝鲜列水之间白（革卬）角。貗薄，旄牛。徼外，夷地。<br>
      <br>
      　　绝幕，幕，沙漠之地也，直度曰绝。<br>
      <br>
      　　白题，国名。汉颖侯斩白题将一人。<br>
      <br>
      　　戎狄荐居，聚而居也。魋结，匈奴束发之形也。休屠，匈奴君长。浑邪，亦匈奴之属。作丘螮林（螮音带），匈奴祭也。<br>
      <br>
      　　龟兹（音纠慈），国名。（《汉书》慈；《后汉书》作屈沮。）乌孙，国名。（《吕氏春秋》作户孙。）辉粥（音熏育），《五帝纪》：“北逐辉粥。”<br>
      <br>
      　　冒顿（音幕突），匈奴名。日磾（音密底），人名。<br>
      <br>
      　　令支（令音零），国名。<br>
      <br>
      　　乌托（音鸦茶），国名。<br>
      <br>
      　　朝鲜（音招先），日初出，即照其地，故名。近读为“潮”，非。<br>
      <br>
      　　可汗（音克寒），匈奴主号也。唐时匈奴尊天子为天可汗。<br>
      <br>
      　　弓闾，出《卫青传》，即穹庐也。 轒辒，匈奴车也。革笥木荐，《治安策》：匈奴之革笥木荐，盾之属也。左薁健，匈奴王号。 强彍，戎夷强彍。彍，粗恶貌。<br>
      <br>
      　　呼韩邪，汉单于名。<br>
      <br>
      　　屠耆，匈奴俗谓肾曰屠耆。<br>
      <br>
      　　赞普，吐番俗谓强雄曰赞，谓丈夫曰普，故号其君长曰赞普。牙官，戎狄大官之称。<br>
      <br>
      　　叶护，回纥俗谓其太子曰叶护。南膜，胡人礼拜曰南膜，即今之称佛号曰“南无”也。<br>
      <br>
      　　徼人，界外之人也。<br>
      <br>
      　　那颜，华言大人也。<br>
      <br>
      　　者华，言是也。<br>
      <br>
      　　身毒（音捐烛），西域国名。熐蠡（音觅螺），匈奴聚落也。襜褴（音担蓝），一名临骃，代北胡名。三表五饵，三表，谓仁、信、义也；五饵，谓以声色、车服、珍珠、室宇娱幸，环其耳、目、口、腹、心也。<br>
      <br>
      　　二庭，谓南北于也。<br>
      <br>
      　　卢龙，即里永也，属辽西，今属永平府。北人呼里为卢，呼永为龙。<br>
      <br>
      　　吐谷浑，慕容廆之庶兄也，后因号其国。<br>
      <br>
      　　丐月，突厥中有丐月城。越裳南蛮，即九真也。殊裔遐圻，言化协殊裔，风衍遐圻。竫人（竫音净），小人也。柳子厚诗：“竫人长九寸。”海外有竫人国。<br>
      <br>
      　　月氏（音肉支），西域国名。<br>
      <br>
      　　楼烦、白羊，匈奴地名。<br>
      <br>
      　　白登，今在大同，上有白登台。<br>
      <br>
      　　夜郎，夷地，今属贵州。蛮烟棘雨，夷地风景也。筰关，西南夷地。<br>
      <br>
      　　邛筰，今属叙州。<br>
      <br>
      　　冉駹。西夷二族。<br>
      <br>
      　　羌棘，西南夷地。龙城，西夷。朔方，今属宁夏。<br>
      <br>
      　　大宛，西域国名。<br>
      <br>
      　　于寘，西域国名。<br>
      <br>
      　　越隽，今属邛州。玄菟，鲜干郡名。<br>
      <br>
      　　受降城，汉武帝遣公孙敖塞外筑城也。<br>
      <br>
      　　庐朐，匈奴中山名。<br>
      <br>
      　　渠犁，西域国名。<br>
      <br>
      　　楼兰，西域国名。鬴鍑，《匈奴传》：多鬴鍑爇炭，重不可胜。<br>
      <br>
      　　比棘，辫发之饰。径路留犁，径路，匈奴宝刀也；留犁，饭匕也。<br>
      <br>
      　　根肖速鲁奈奈，榜葛刺国歌舞侑酒者，曰根肖速鲁奈奈。<br>
      <br>
      　　坚昆国，其人赤发、绿瞳。李陵居其地，生而黑瞳者，必曰陵苗裔。<br>
      <br>
      　　阴山，汉武帝夺其地，匈奴过此者，未尝不哭。逻些城（些琐），土番都城。 徼外（徼音教）东北谓之塞，西南谓之徼。 羸（阝娄）（音连篓），交趾地名。<br>
      <br>

    </div>
  </div>
  <div class="row" style="padding:5px 0 20px 0">
    <div class="col-lg-12 col-md-12 col-sm-12 col-xs-12 text-center">
      <div class="btn-group">
        <a href="212.html" class="btn btn-default btn-sm">上一章</a>
        <a href="index.html" class="btn btn-default btn-sm">目录</a>
        <a href="214.html" class="btn btn-default btn-sm">下一章</a>
      </div>
    </div>
  </div>

</div>
</body>
</html>