<!DOCTYPE html>
<html lang="zh-cn">
<head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1">
  <title>夜航船</title>
  <link href="//cdn.bootcss.com/bootstrap/3.3.0/css/bootstrap.min.css" rel="stylesheet">
</head>
<body>
<div class="container">
  <h3 class="text-center">景致(1)</h3>

  <div class="row">
    <div class="col-lg-12 col-md-12 col-sm-12 col-xs-12">

      　　◎泰山四观<br>
      <br>
      　　日观，鸡一鸣，见日始欲出，长三丈所。秦观，望见长安。吴观，望见会稽。周观，望见齐西北。<br>
      <br>
      　　◎燕山八景<br>
      <br>
      　　蓟门飞雨，瑶岛春阴，太液秋风，卢沟晓月，居庸叠翠，玉泉垂虹，道陵夕照，西山晴雪。<br>
      <br>
      　　◎关中八景<br>
      <br>
      　　辋川烟雨，渭城朝云，骊城晚照，灞桥风雪，杜曲春游，咸阳晚渡，蓝水飞琼，终南叠翠。<br>
      <br>
      　　◎桃源八景<br>
      <br>
      　　桃川仙隐，白马云涛，绿萝晴昼，梅溪烟雨，浔阳古寺，楚山春晓，沅江夜月，童坊晓渡。<br>
      <br>
      　　◎姑孰十咏<br>
      <br>
      　　姑孰溪、丹阳湖、谢公宅、凌敲台、桓公井、慈母竹、望夫石、牛渚矶、灵墟山、天门山。<br>
      <br>
      　　◎潇湘八景<br>
      <br>
      　　烟寺晚钟、沧江夜雨、平沙落雁、远浦归帆、洞庭秋月、渔村夕照、山市晴岚、江天暮雪。<br>
      <br>
      　　◎越州十景<br>
      <br>
      　　秦望观海、炉峰看雪、兰亭修禊、禹穴探奇、土城习舞、镜湖泛月、怪山瞻云、吼山云石、云门竹筏、汤闸秋涛。<br>
      <br>
      　　◎西湖十景<br>
      <br>
      　　两峰插云、三潭印月、断桥残雪、南屏晚钟、苏堤春晓、曲院荷风、柳浪闻莺、雷锋夕照、平湖秋月、花港观鱼。<br>
      <br>
      　　◎雁荡山<br>
      <br>
      　　顶有一湖，春雁归时，尝宿于此。内有七十七峰，在温州乐清县。谢康乐剔隐搜奇，足迹所不能到。至宋祥符，造玉清宫，伐木至此，乃始知名。<br>
      <br>
      　　◎大龙湫<br>
      <br>
      　　雁荡山西，有谷曰大龙湫，瀑布自绝壁泻下，高五千丈，随风旋转，变态百出。更有峰曰小龙湫，从岩洞中飞流而下，高三千丈。<br>
      <br>
      　　◎玉甑峰<br>
      <br>
      　　在乐清。峰峦奇，岩洞棱层，莹白如玉，世称白玉洞天。<br>
      <br>
      　　◎崿浦<br>
      <br>
      　　在嵊县剡溪，近画图山。会稽三赋“嵊县溪山入画图”，即此。<br>
      <br>
      　　◎海市<br>
      <br>
      　　登州海中，有云气如楼台殿阁、城郭人民、车马往来之状，谓之海市。苏轼知登州，被召将去，以不见海市为恨，祷于海神，次日遂见。<br>
      <br>
      　　◎瓯江<br>
      <br>
      　　在温州府城北。东至盘石村，会于海洋，是曰瓯江。常有蜃气结为楼台城橹，忽为旗帜甲马锦幔。<br>
      <br>
      　　◎山市<br>
      <br>
      　　在淄州焕山。相传嘉靖二十三年，县令张其辉过之，天将明，忽见山上城堞翼然，楼阁巍焕，俄有人物往来，与海市无异。<br>
      <br>
      　　◎神灯<br>
      <br>
      　　余姚龙泉山，当春夏烟雨晦冥，见神灯一二盏，忽然化为几千万盏，燃山熠谷，数时方灭。<br>
      <br>

    </div>
  </div>
  <div class="row" style="padding:5px 0 20px 0">
    <div class="col-lg-12 col-md-12 col-sm-12 col-xs-12 text-center">
      <div class="btn-group">
        <a href="038.html" class="btn btn-default btn-sm">上一章</a>
        <a href="index.html" class="btn btn-default btn-sm">目录</a>
        <a href="040.html" class="btn btn-default btn-sm">下一章</a>
      </div>
    </div>
  </div>

</div>
</body>
</html>